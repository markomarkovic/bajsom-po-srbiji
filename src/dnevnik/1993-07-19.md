# Dan 15

## 19.7. Ponedeljak

Ujutru u 4 smo ispratili Zoricu, došli u kamp da kupimo hleb ali hleba nema do 1 sat. Iskoristio sam vreme da operem trenerke i napunim baterije za kameru. Hleb smo čekali i dalje, ja sam se vozio gliserom, a klinci su se kupali. Tek popodne smo izgubili strpljenje i bez hleba pošli iz kampa oko jezera prema Bugarskoj. Na drugom kraju jezera smo našli hleb i jednu konzervu i produžili prema granici. Malo smo pogrešili put i pošli prema Bosilegradu umesto prema klisuri. Izašli smo na prevoj i tu spavali, i tek ujutru otkrili da smo pogrešili put.
