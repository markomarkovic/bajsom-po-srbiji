# Dan 16

## 20.7. Utorak

Vratili smo se tri kilometra i nastavili put prema granici. Još jedna uzbrdica, a onda do granice nizbrdo. Granicu smo prešli bez problema, i stigli u Trn. Usput su se deca radovala u bugarskim prodavnicama ("kao deca") zbog igračaka i sličica koje smo tamo kupili. Popunili smo zalihe i krenuli uprkos velikoj vrućini uspon prema selu Vrapče na smoj granici sa Jugoslavijom. Popili smo pivo i sok u kafiću u selu i onda nizbrdo dvadesetak kolometara do iza sela Kruša gde smo u dolini reke našli mesto za spavanje.

Neki čovek je blizu nas u sumrak nešto kopao, pa sam bio na oprezu da nas neko ne uznemirava. Deca su brzo zaspala, a ja sam dugo bio budan i osmatrao. Bio sam zadremao, kad su me probudili snažni farovi i zvuk motora (turiranje). Sa puta udaljenog pedesetak metara farovi su osvetljavali naše bicikle parkirane iza nas. Mi se nismo videli jer smo ležali pokriveni maskirnim šatorskim krilom. Vozilo je onda pošlo duž puta i skrenulo baš prema nama i pošlo preko veoma neravnog terena što me je jako začudilo i uplašilo. Ustao sam iz vreće i pošeo da mašem prema vozilu osvetljen njegovim farovima. Vozilo je stalo, malo stajalo turirajući mašinu, pase onda vratilo i otišlo put sela. Ceo ostatak noći sam probdeo da se kamion ne vrati, a ujutru kad smo pošli na putu i polju prema nama sam video tragove gusenica ok tenka ili bornih kola. Doduše i ja sam bio naoružan. Imao sam lanac za zaključavanje bicikle kod seve. Teško njemu da je nastavio.

<iframe width="100%" height="600px" frameborder="0" allowfullscreen src="//umap.openstreetmap.fr/en/map/bajsom-po-srbiji_570086?scaleControl=true&miniMap=false&scrollWheelZoom=false&zoomControl=true&allowEdit=false&moreControl=true&searchControl=false&tilelayersControl=null&embedControl=false&datalayersControl=null&onLoadPanel=undefined&captionBar=false&fullscreenControl=true&locateControl=false&editinosmControl=false&datalayers=1627830#11/42.7865/22.5850"></iframe>
