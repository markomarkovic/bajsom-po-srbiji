# Dan 13

## 17.7. Subota

Krenuli smo uspon prema Vlasinskom jezeru. Žurili smo da stignemo na jezero pre mraka da bismo se našli sa Zoricom koja je trebala da dođe deci u posetu. Do jezera nam je ostalo oko 50 km. Usput smo se kupali u Vlasini, (brijanje u reci). Negde na pola puta kad je već prevalilo podne, naišao je veliki, prazan kombi koji je vozio direktor podruma iz vlasotinca.

**+25**

**Km 360,2**

Ja sam ga stopirao, a on nas je potrpao zajedno sa biciklama do samog jezera. Popodne smo iskoristili za kupanje i upoznavanje okoline. Sreli smo Snežu i Bobana Markovića iz Jagodine sa ćerkicom Ninom pa smo uglavnom bili sa njima u kampu. Autobus sa Zoricom je kasnio satima i na kraju se Zorica pojavila pred mrak pešice (bez šatora). Smestili smo se u kampu, podelili pokrivače i celu noć nismo spali zbog buke kampa.
