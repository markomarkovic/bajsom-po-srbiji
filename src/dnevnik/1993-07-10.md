# Dan 6

## 10.7.

Rano u zoru 10.7. pakovanje za put pa uz Goč. 11 napornih km. uzbrdo, a onda voziii ... do Mitrovog Polja. Opet malo bazen, malo reka, malo kafana. Vlasnik (Đura) nikako da se odvoji od metalne pločice **JAGODINSKO PIVO**. Dobro bi mi došlo za registraciju pozadi na biciklu. Dalje nizbrdo do starog grada Koznik pa opet 8 km. uzbrdo kroz selo Koznicu. Prvi Markov kvar na biciklu — iskidao se lanac pa smo ga uz pomoć meštana (Goran) nastavili do pola brda, pa onda u selu spavali. Konak pod jabukom.

Očekivao sam da će biti hladno pa smo se dobro umotali, ali noć je bila divna. Gazda Mitar nam je ujutru doneo kafu i rakiju ali je on više popio, pa ga je ćerka Biserka jedva oterala da denu seno.
