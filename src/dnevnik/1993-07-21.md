# Dan 17

## 21.7. ~~Utorak~~ Sreda

Posle neprospavane noći krenuli smo prema Dragomanu. Put je vodio pored gradilišta neke hidroelektrane, tako da kamru nisam smeo ni da pojavim. U Dragomanu smo doručkovali svinjsku čorbu, kupili hleb i još neke sitnice i spuštali se nizbrdo prema granici. Usput smo trošili preostale leve tako da na granici nismo imali ni jedan.

To je bio najtopliji dan našeg putovanja, i da nije bilo neprestane velike nizbrdice da nas hladi vetrić, prokivali bi smo.

Sa granice sam se javio TV studiju (Maji) pa smo produžili prema Pirotu. Probali smo da se rashladimo pored Nišave, ali je onda užasno prljava, pa smo odustali. Sipali smo vrelu vodu iz Markovog bidona na glave i malko se rashladili. Tek na reci Jermi, našoj poznanici iz Bugarske (Erma) smo se ljudski okupali i ohladili. U Pirotu smo jeli (na Vizu) i javili se Zorici. Spavali smo 8 km iza Pirota (518 km) jer smo tog dana prešli 66 km. u krevetu od slame ispod oraha.

<iframe width="100%" height="600px" frameborder="0" allowfullscreen src="//umap.openstreetmap.fr/en/map/bajsom-po-srbiji_570086?scaleControl=true&miniMap=false&scrollWheelZoom=false&zoomControl=true&allowEdit=false&moreControl=true&searchControl=false&tilelayersControl=null&embedControl=false&datalayersControl=null&onLoadPanel=undefined&captionBar=false&fullscreenControl=true&locateControl=false&editinosmControl=false&datalayers=1627834#10/43.0585/22.7299"></iframe>
