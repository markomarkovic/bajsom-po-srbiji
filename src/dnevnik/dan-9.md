# Dan 9

## 13.7.

Ujutru sam odneo sve odelo u hotelsku perionicu da se osuši, a beli veš su mi oprali i osušili. Našao sam direktora Mitrovića i on nam je izašao u susret da nam pokloni dan boravka u hotelu. Dosađivali smo se ceo dan, igrali jamb, gledali kako sneg pada, ali bar smo bili suvi i obučeni.

Tek kasno popodne prestalo je da pada pa smo prošetali do Konaka i do Granda. Kupio sam Nikoli trenerke za 4DM (u našem hotelu u butiku su bile 40DM) ali devojka iz butika je bila ljubazna, pa nam je rekla gde su jeftine. Sad smo stvarno svi bili dobro obučeni. Vratili smo se na večeru u Putnik a posle večere otišli ponovo u Grand da nađemo Zorana Čuperka. Dok smo čekali da on počne program, ponovo je linulo kao iz kabla. Sneg je pokrio polja oko hotela, ali ga je kiša odmah istopila. Srećom nije dugo trajalo, tako da samo se suvi vratili u hotel.
